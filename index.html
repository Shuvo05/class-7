<!DOCTYPE html>
<html lang="en-US">
<head>
	<meta name="viewport" content="width=device-width, initial-scale=1">
	<title>Firefox use</title>
	<link rel="stylesheet" type="text/css" href="css/style.css">
</head>
<body>
	<div class="main">
		<h1>মেসির জন্য সুসংবাদ</h1>

		<p class="text-left pull-left n_author">
১১ সেপ্টেম্বর, ২০২০ ২১:৫৭ | পড়া যাবে ১ মিনিটে </p>
		<img src="https://www.kalerkantho.com/assets/news_images/2020/09/11/215719messi.jpg" class="responsive-image">
		<p>লিওনেল মেসির জন্য সুসংবাদ দিলেন আর্জেন্টিনা ফুটবল অ্যাসোসিয়েশনের সভাপতি (এএফএ) ক্লদিও তাপিয়া। ২০২২ বিশ্বকাপ বাছাইপর্বে আগামী অক্টোবরে ইকুয়েডর ও বলিভিয়ার বিপক্ষে দুটি ম্যাচেই খেলতে পারবেন মেসি। ওই দুটি ম্যাচে তার খেলা নিয়ে সংশয় দেখা দিয়েছিল। কারণ গত বছর কোপা আমেরিকায় তৃতীয় স্থান নির্ধারণী ম্যাচে লাল কার্ড দেখেছিলেন বার্সেলোনা তারকা।<br></p>

<p>ওই লাল কার্ড দেখায় মেসিকে প্রতিযোগিতামূলক একটি ম্যাচে নিষিদ্ধ করা হয়েছিল। কিন্তু ওই নিষেধাজ্ঞার নির্ধারিত আইনি সময় সীমা শেষ হয়ে যাওয়ায় বাছাইপর্বের ম্যাচ খেলতে আর কোনো বাঁধা নেই মেসির। এমনটাই জানিয়েছেন তাপিয়া। আর্জেন্টিনা ফুটবল অ্যাসোসিয়েশনের (এএফএ) টুইটারে তিনি বলেন, 'এক ম্যাচ নিষেধাজ্ঞার নির্ধারিত আইনি সময় সীমা পার হয়ে যাওয়ায় বাছাইপর্বের ম্যাচ খেলতে পারবেন মেসি।</p><br>

<p>আগামী ৮ অক্টোবর বুয়েন্স আর্য়াসে ইকুয়েডরের বিপক্ষে খেলতে নামবে আর্জেন্টিনা। এরপর ১৩ অক্টোবর লা পাজে আর্জেন্টিনার পরবর্তী প্রতিপক্ষ বলিভিয়া। বর্তমানে বার্সেলোনার নতুন মৌসুমের অনুশীলনে যোগ দিয়েছেন মেসি। কয়েকদিন আগেই তিনি ক্লাবটি ছাড়ার ঘোষণা দিয়েছিলেন। অনেক নাটকের পর আরও এক মৌসুম তিনি বার্সেলোনায় থেকে যেতে সম্মত হয়েছেন।</p>
	</div>
</body>
</html>